Ülesanne 5: AVL Puu vs. Punase-Musta Puu Teoreetiline Võrdlus

1. Kirjelda AVL puu andmestruktuuri ja selle peamisi omadusi.

Vastus:
AVL puu on tasakaalustatud binaarne otsingupuu, mille peamiseks omadus on see, et iga sõlme vasaku ja parema alampuu kõrguse erinevus ei ole kunagi suurem kui üks. 
Tänu sellele on AVL puu alati hästi tasakaalus, mis tagab, et selle operatsioonid toimivad alati ajaga O(log n).

2. Võrdle teoreetiliselt AVL puu ja punase-musta puu tõhusust.

Vastus:

AVL puud on tasakaalustatumad kui punase-musta puud, sest AVL puu kõrgus on madalam. 
Selle tulemusena võivad AVL puu otsinguoperatsioonid olla kiiremad, kuna elementidele pääseb ligi vähemate sammudega. 
Punase-musta puu tasakaalustamise reeglid on leebemad, mistõttu lisamise ja kustutamise operatsioonid on seal üldiselt kiiremad, tehakse vähem pöördeid. 
Praktikas on mõlemad puutüübid töökiiruse poolest üsna lähedased. 
AVL puu sobib paremini olukordadesse, kus otsingute efektiivsus on prioriteet. 
Punase-musta puu on tõhusam kui lisamisi ja kustutamisi tehakse tihti.

3. Analüüsi, millistes rakendustes oleks üks struktuur teisele eelistatav ja põhjenda oma valikuid.

Vastus:

AVL puud sobivad hästi rakendustesse, kus otsingud on väga sagedased ja olulised. Näiteks andmebaasid.
Kuna AVL puu tagab alati parima võimaliku otsingukiiruse tänu oma rangemale tasakaaluhoidmisele, on see ideaalne olukordades, kus andmed jäävad pärast algset sisestamist suhteliselt staatiliseks. 
Punase-musta puud on aga paremad rakendustes, kus toimub sagedane andmete lisamine ja kustutamine. Näiteks prioriteetjärjekorrad või dünaamilised andmestruktuurid.
Punase-musta puu tasakaalustamine on kiirem ja vähem ressursimahukas.